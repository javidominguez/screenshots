# Майстер скриншотів

Цей додаток надає майстра, який дозволяє робити скриншоти всього екрана або вибраних його частин, таких як об’єкти, вікна і так далі. Він активовується клавішею print screen (друк екрана), яка на стандартних клавіатурах зазвичай є першою в групі з трьох справа від F12. Якщо ви віддаєте перевагу використанню іншої клавіші, її можна призначити в параметрах NVDA, «Жести вводу».

Коли майстер запущено, навколо об’єкта з фокусом створюється віртуальний прямокутник і активовується шар клавіатурних

### команд

* F1 показує довідкове повідомлення з основними командами; подвійне натискання відкриває цей документ.

#### Інформація прямокутника

Клавіші від 1 до 7 надають таку інформацію:

* 1: Координати лівого верхнього і правого нижнього кутів.
* 2: Розміри прямокутника ширина на висоту.
* 3: Опорний об’єкт.
* 4: Частка площі прямокутника, яку займає опорний об’єкт.
* 5: Показує, якщо частина опорного об’єкта перебуває за межами прямокутника.
* 6: Показує, якщо прямокутник виходить за межі активного вікна на передньому плані.
* 7: Частка екрана, яку займає прямокутник.

Після натискання клавіші пробіл, уся ця інформація читатиметься одним рядком.

#### Виділення об’єкта

Опорний об’єкт — це об’єкт на екрані, який постійно обмежений прямокутником. Спершу цей об’єкт перебуватиме у системному фокусі, але нижченаведеними клавішами можна обрати інший об’єкт:

* Стрілка вгору: кадрує контейнер поточного об’єкта.
* F: кадрує об’єкт із фокусом.
* N: кадрує об’єкт під об’єктним навігатором.
* W: кадрує активне вікно.
* M: кадрує об’єкт під вказівником мишки.
* S: кадрує цілий екран.

За допомогою стрілки вниз зміни скасовуються.

#### Розмір прямокутника

Розмір прямокутника можна змінити, використовуючи нижченаведені клавіші:

* За допомогою shift і стрілок переміщається лівий верхній кут:
* shift + стрілка вгору чи вниз переміщує верхній край,
* shift + стрілка вліво чи вправо переміщує лівий край.
* За допомогою control і стрілок переміщається правий нижній кут:
* control + стрілка вгору або вниз переміщує нижній край,
* control + стрілка вліво чи вправо переміщує правий край.
* control + shift + стрілка вгору розширює прямокутник, переміщуючи всі чотири краї назовні.
* control + shift + стрілка вниз звужує прямокутник, переміщуючи усі чотири краї в середину.

Кількість пікселів для цих рухів можна змінити клавішами сторінка вгору чи сторінка вниз. А також у налаштуваннях.

Під час зміни розміру прямокутника, розмір опорного об’єкта може змінитися. Він завжди намагатиметься виділяти об’єкт, який розташований у центрі, на передньому плані й займає велику площу в прямокутнику. Про зміни об’єкта буде повідомлено в разі їх появи.

#### Оптичне розпізнавання символів

Натискання клавіші R розпізнає текст, що міститься у прямокутнику. За певних обставин це може не спрацювати, наприклад, якщо прямокутник замалий або якщо встановлено аудіододаток Bluetooth (існує рідкісна несумісність).

#### Захоплення зображення

Клавіша enter захоплює зображення площі екрана, обмеженої прямокутником, зберігає його у файл і закриває додаток.

Клавіша escape скасовує і виходить із додатка.

### Налаштування

Нижченаведені параметри можна налаштувати, увійшовши в меню NVDA, «Параметри», «Налаштування»:

* Папка, в якій зберігатимуться файли. Початково це папка «Документи».
* Формат файла зображення.
* Дія після збереження (нічого не робити, відкрити папку чи відкрити файл).
* Кількість пікселів для кожного руху.